
<!DOCTYPE html>
<html lang="sv-se">
  <head>
    <meta charset="utf-8" />
    <title>Tentrynators Entrepenad</title>
    <link href="../css/main.css" rel="stylesheet" type="text/css" />
  </head>
  <body class="startbody">
      <main>
         <header class="startheader">
             <a class="logoplace" href="start.html"><section class="logo"></section></a>
             <a class="menyknappett active" href="../subpages/internetadv.html">
                 <h1 class="buttontext">Steg 1: Internet</h1>
             </a>
             <a class="menyknapptva" href="../subpages/datornadv.html">
                 <h1 class="buttontext">Steg 2: Datorn</h1>
             </a>
             <a class="menyknapptre" href="../subpages/tips.html">
                 <h1 class="buttontext">Steg 3: Tips och Trix</h1>
             </a>
         </header>
         <section class="internetmain">
           <div class="advancedcontain">
            <h3 class="advancedtext">
                Under den arabiska våren 2011 var det sociala medier som Twitter och Facebook som förmedlade många av bilderna och nyheterna. Innovationen internet och de nya öppna plattformarna påskyndade demokratirörelsernas framväxt i Tunisien, Egypten och Syrien. Sociala nätverk har förändrat maktförhållanden och informationsflöden i stora delar av världen. När auktoritära regimer väljer att stänga ner internet blir det uppenbart att de är hotade.
            </h3>
            <h3 class="advancedtext">Idag är det svårt att tänka sig en värld utan internet, trots att det 2012 bara är ungefär 15 år sedan det världsomspännande datornätverket slog igenom. Internet har sina rötter i amerikanska ARPANET, ett datornätverk som grundades i USA för att bättre kunna utnyttja landets datorkapacitet till försvarsforskning under kalla kriget. Fler datornätverk byggdes ihop i något som kallades The internetting project. Ett resultat av detta projekt var TCP/IP - Transmission Control Protocol/Internet Protocol - ett standardiserat sätt att kommunicera över datornätverk, som ARPANET helt övergick till den 1 januari 1983. Detta datum brukar räknas som starten för internet - ett nätverk av nätverk.</h3>
            <h3 class="advancedtext">Idag förknippas Internet med en närmast anarkistisk kreativitet och en kamp om öppenhet och mångfald. Omvandlingen från kalla krigets nätverk av stordatorer, till dagens smältdegel av globalt kommunicerad film, bild, ljud och text inleddes i början av 1990-talet.  Den brittiske forskaren Tim Berners-Lee (f. 1955) vid CERN-laboratoriet i Genève, kombinerade då internet med idéer om så kallad hypertext. Berners-Lee skapade den första webbläsaren och webbredigeraren, WorldWideWeb, och kunde 1991 publicera den första webbsidan. Den hade adressen http://info.cern.chlänk till annan webbplats, och används fortfarande. Med den grafiska webbläsaren Mosaic, som kom 1993, kunde webben börja spridas till allt fler användare utanför universiteten och forskningsinstituten.</h3>
            <h3 class="advancedtext">Internet blev snabbt populärt, särskilt i Sverige. 1993 använde 1,7 procent av befolkningen internet. Fem år senare låg siffran på 33 procent och vid millennieskiftet använde mer än hälften av svenskarna internet. Denna snabba ökning fortsatte och 2010 var siffran 91 procent. 
Kommersiella intressen insåg tidigt potentialen hos detta nya massmedium. Nya postordertjänster fick ett uppsving på webben och förutsättningarna för marknadsföring har förändrats fullständigt i och med internet.</h3>
            <h3 class="advancedtext">Det snabbt växande internet ledde till ekonomisk överhettning där it-företag med webbinriktning värderades till fantasifulla priser på aktiebörserna. I början av 2000-talet sprack bubblan och många it-företag gick omkull. Samtidigt blev allt mer innehåll på webben användargenererat med uppslagsverket Wikipedia från 2001 och den sociala nätverkstjänsten Facebook från 2004. Genom att blogga och twittra kunde vem som helst kommunicera sina tankar och idéer på webben. I Sverige har privata bloggare som Isabella "Blondinbella" Löwengrip (f. 1990) kunnat bygga upp framgångsrika företag runt sin blogg.</h3>
            <h3 class="advancedtext">Genom internet har världen blivit mindre och mer lättåtkomlig. I framtiden kan allt fler bruksföremål komma att vävas samman med internet. Idag är allt fler ständigt uppkopplade via sin smarta mobil, en kombination av mobiltelefon och dator. Kan dessa i framtiden kombineras med interaktiva glasögon försedda med applikationer för förstärkt verklighet som kompletterar information från den fysiska omgivningen med information som hämtas från internet? Tekniken finns redan och visionerna är många.</h3>

           </div>  
         </section>
         <section class="startfooter">
             <div class="mail">
                 <h1>E-mail
                    <h3>Tentrynaor@gmail.com</h3>
                 </h1>
             </div>
             <div class="phone">
                 <h1>Telefon
                     <h3>076-1050256</h3>
                 </h1>
             </div>
             <div class="fax">
                 <h1>Fax
                     <h3>08-58608010</h3>
                 </h1>
             </div>
         </section>
      </main>    
  </body>
</html>