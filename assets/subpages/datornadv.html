<!DOCTYPE html>
<html lang="sv-se">
  <head>
    <meta charset="utf-8" />
    <title>Tentrynators Entrepenad</title>
    <link href="../css/main.css" rel="stylesheet" type="text/css" />
  </head>
  <body class="startbody">
      <main>
         <header class="startheader">
             <a class="logoplace" href="start.html"><section class="logo"></section></a>
             <a class="menyknappett" href="../subpages/internetadv.html">
                 <h1 class="buttontext">Steg 1: Internet</h1>
             </a>
             <a class="menyknapptva active" href="../subpages/datornadv.html">
                 <h1 class="buttontext">Steg 2: Datorn</h1>
             </a>
             <a class="menyknapptre" href="../subpages/tips.html">
                 <h1 class="buttontext">Steg 3: Tips och Trix</h1>
             </a>
         </header>
         <section class="datornmain">
            <div class="advancedcontain">
                <h3 class="advancedtext">
                En dator (tidigare även datamaskin eller matematikmaskin) är en maskin som kan bearbeta data och utföra beräkningar automatiskt och på ett mycket effektivare sätt än vad en människa kan göra manuellt. Datorn kan bestå av mekaniska, elektroniska, optiska eller andra komponenter och styrs med hjälp av instruktioner (datorprogram) som lagras i dess primärminne. Från början var datorn huvudsakligen ett hjälpmedel för att utföra aritmetiska och andra matematiska beräkningar, men har senare blivit ett viktigt redskap vid bland annat automatisering av administrativa rutiner, kommunikation, informationslagring och mediebearbetning.    
                </h3>
                <h3 class="advancedtext">
                I och med elektronikens miniatyrisering har de grundläggande komponenterna i vad som utgör en dator (styrenhet, räkneenhet och minne tillsammans med kretsar för kommunikation med omvärlden) kunnat läggas på allt färre kiselplattor. I sin extrema form kan en dator (låt vara med viss begränsad kapacitet) rymmas på en enda kiselplatta, och kallas då enchipsdator.    
                </h3>
                <h3 class="advancedtext">
                För gemene man syftar ordet dator oftast på en persondator, men det finns många andra typer av datorer.    
                </h3>
                <h3 class="advancedtext">
                År 1948, strax efter andra världskriget, inrättades Matematikmaskinnämnden för att koordinera svensk forskning i området. Vid den tiden kallades datorer för matematikmaskiner i facktext och elektronhjärnor i populär press. Under 1950-talet användes även beteckningen siffermaskin. Nämnden sökte en mer hanterlig term än dessa. På förslag från professor Börje Langefors, som senare grundade Institutionen för ADB vid Stockholms universitet, rekommenderade nämnden ordet dator som en nybildning som till formen efterliknar ord som traktor och doktor. I bestämd form heter det datorn.    
                </h3>
                <h3 class="advancedtext">
                Länge kallades datorn även för datamaskin, eller vardagligt det kortare och förvirrande flertydiga data (lanserat i början av 1960-talet[4]). På 1970-talet ersattes dock denna benämning av ordet dator och det är först sedan 1980-talet ordet dator otvetydigt slagit igenom. I folkmun har emellertid det ursprungliga begreppet överlevt, och är idag fortfarande vanligt förekommande. Benämningen ”data” finner man dessutom i marknadsföring för datorspel, datorer och komponenter till sådana, samt även i pressen. Därtill har den svenska branschorganisationen för producenter och distributörer av dator- och TV-spel valt att kalla sig för Dataspelsbranschen.    
                </h3>
                <h3 class="advancedtext">
                Det finns flera typer av utformning av persondatorer, t.ex. tower, skrivbordsdator, bärbar dator och handdator. Tower-modellen är vanligast, och är uppbyggd för att datorn ska stå upprätt. Den traditionella skrivbordsdatorn är mindre vanlig idag. Den är oftast något mindre i storlek och är avsedd att ligga ner med bildskärmen placerad ovanpå, men kunde i och för sig likaväl ställas på högkant. Skillnaden handlar mer om hur man vill se sin arbetsplats. Laptop-modellen, den bärbara datorn, är uppbyggd av en platta med bland annat processorn, hårddisken, arbetsminnet, tangentbord mm. och en annan platta med en skärm – dessa plattor viks ihop mot varann vid transport. Den är avsedd att kunna hållas i knät när man sitter ner. Palmtop är en handdator – ofta integrerad i en mobiltelefon.    
                </h3>
            </div>
         </section>
         <section class="startfooter">
             <div class="mail">
                 <h1>E-mail
                    <h3>Tentrynaor@gmail.com</h3>
                 </h1>
             </div>
             <div class="phone">
                 <h1>Telefon
                     <h3>076-1050256</h3>
                 </h1>
             </div>
             <div class="fax">
                 <h1>Fax
                     <h3>08-58608010</h3>
                 </h1>
             </div>
         </section>
      </main>    
  </body>
</html>